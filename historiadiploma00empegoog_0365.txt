lxntcr. 10.] HISTORIA DtPLoMA'rmA. 907

ad talliarum solutionem interdum clerici compelluntur in patrimonia-
libus vel in feudis, realis vel personalis actionis delectu non habito super
eis, hoc non ad nomen injurie, sed ad juris executionem potius credimus
reducendum. In beneficiis autem ecclesiasticis vel obligationibus con-
tractis ab eis nulla permittimus clericos coram civili judicio conventione
vexari, adeo quod contra eos in civilibus criminibus etiam, que lesionem
nostre non continent majestatis, super quibus secundum veterum legum
scita civilis judicis deberet esse cognitio, parcissime jus dicatur. Sic et
in provisione pastorum vacantibus ecclesiis facienda, nos jus nostrum
antiquum nobis de jure defendimus, in quo inferri nobis injuriam nullo
modo. vel tempore sustinere possemus3 non minus dedecori quam dis-
pendio reputantes si eo quod predecessoribus nostris in regno, quos nec
potentie tante fastigium nec decus tanti nominis illustrabat, toleratum
per Ecclesiam extitit vel indultum, nos diebus nostris contingeret de-
fraudari. Illorum autem officialium nomina per quos rectores ecclesiis
preponuntur vel prepositi repelluntur, necnon et ecclesiarum loca in
quibus talia perpetrantur, scire libenter vellemus a vobis, ut transgres-
sionem ipsorum pena legitima puniremus, nisi forsitan perpeti preju-
dicium crederetis in illis quarum collatio, veluti cappellarum nostrarum
in castris et civitatibus regni nostri, occasione etiam tertiarie debite
capelle nostre Panormitane, in cathedralibus ecclesiis Sicilie et Calabrie
ad nos jure regio noscitur pertinere. In vacantibus autem ecclesiis va-
cantia beneficia et vacatura conferimus, prout ex memoria dignitatis an-
tique percepimus, quam deberi nobis in predictis ecclesiis fidelium nos-
trorum testimonia liquido protestantur. Abominamur preterea et punire
decrevimus processum illorum qui predicationem catholice fidei in qua
nosipsi in sancto proposito vivere peroptamus et mori, et de subsidio
Terre Sancte quod nostris est humeris specialius deputatum, prepedine
presumant. In utroque verumtamen, quia sub pretextu liciti frequenter
illicitum agitur, futura nobis et regno dispendia precavemus. Illorum etÎ‡
enim exempla nos terrent qui occasione predicationis hujusmodi in detrac-
tionem nostri nominis linguas exacuunt, catervas hominum congregant
sub vexillis, qui dum se discordantium arbitros faciunt, dum caveri sibi

