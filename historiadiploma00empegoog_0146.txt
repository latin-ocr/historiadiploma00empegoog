688 mmmm snrrun [Anu. 1234..

nituere et eosdem ampliori gratia prevenire. Hac siquidem ratione notum
esse volumus tam presentibus quam futuris quod cum universitas civium
et hominum de Erffordia exclusa fuisset a gratia nostra et pro querimonia
dilecti principis nostri Sirridi venerabilis archiepiscopi Moguntini pro-
scriptionis nostre vinculo innodata (l), et ex hoc viderentur debilitari jura
et privilegia civitatis ipsius, reformati gratie nostre et a proscriptionis
ejusdem sententia absoluti, supplicarunt nobis humiliter et devote ut
juribus suisque justitiis quas a progenitoribus nostris divis imperatoribus
et regibus a retroactis temporibus habuerunt , cives et homines ipsos et ci·
vitatem ipsorum de nostre majestatis gratia faceremus gaudere. Nos igitur
ipsorum supplicationibus inclinati, omnia jura, justitias, libertates pariter
et honores quibus hactenus sunt gavisi ex largitione vel concessione im-
peratorum seu regum, ipsis civibus innovamus et authoritate regia conflr-
mamus, imo etiam quantum potest esse intendimus adaugere; mandantes
et sub obtentu gratie nostre districtius inhibentes nequis in posterum oc-
casione proscriptionis predicte ipsos vel civitatem ipsorum impetere vel
gravare presumat. Si quis autem hoc attemptare presumpserit, indigna-
tionem nostram se noverit incursurum. Ut igitur hec gratia ipsis facta
debitam et perpetuam obtineat firmitatem, presentem paginam inde con-
scriptam sigilli nostri appensione fecimus communiri.

Testes hujus rei sunt :Theodericus Trevirensis, Henricus Coloniensis
archiepiscopi, Henricus dux de Limborg‚ Henricus comes Senensis, Egino
comes de Friburg‚ Henricus de Niphen, Eberhardus et Otto fratres de
Eberstein, Gerlacus de Butingen, Fridericus de Richensceide, Wernerus
de Bonlandia imperialis aule dapifer, Ulricus de Mintzenberg ejusdem aule
camerarius, Gerhardus de Sintzeche, Iohannes de Gimenik, Eberhardus
de Monte, etalii quamplures.

Actum apud Bopardiam, anno gratie millesimo ducentesimo tricesimo
quarto , tertio idus septembris, indictione septima.

 

 

 

 

(t) vid. supra, p. 662, not. ⁴. Mense julio, non expectata absolutione qnam archiepiscopus
hoc exeunte mense Erfordiensibus concessit, imperator consuetudines et antiqua jura eisdem
confirmaverat. Cf. supra, p. 478.

