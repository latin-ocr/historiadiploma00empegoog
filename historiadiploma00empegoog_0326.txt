868 . amomum suenum [Anu. 1236.

[Sequitur de verbo ad verbum privilegium datum apud Nuenburg ,
28 januarii ⁴2⁴ ὃς quod supra videndum, t. 1, p. 352]

Nos igitur devotis supplicationibus predicti abbatis pro se et ecclesia
sua Portensi favorabiliter inclinati, pro remedio anime nostre et divorum

’ progenitorum nostrorum imperatorum et regum predictum privilegium

indultum monasterio sepedicto tempore regni nostri eidem abbati et
fratribus Portensis ecclesie de plenitudine imperialis gratie confirmamus.
Nulli ergo omnino hominum liceat hanc divalem confirmationis nostre
paginam infringere vel ei ausu temerario obviare. Quod qui presump-
serit in vindictam temeritatis sue centum marcas auri componat, quarum
media pars camere nostre, reliqua vero passis injuriam persolvatur. Ad
hujus itaque confirmationis nostre memoriam et robur perpetuo vali-
turum , presens privilegium fieri et sigillo nostre celsitudinis fecimus
insigniri.

Hujus autem rei testes sunt z venerabiles Eckebertus Babenbergensis,
. . . Pataviensis, Siboto Augustensis episcopi, Otto comes palatinus Rheni
et dux Bawarie, . . . lantgravius Thuringie‚ Conradus burgravius de
Nuerinberc‚ . . . burcgravius Magdeburgensis‚ Conradus de Tannerode,
Gotfridus de Hohenloch comes Romaniole‚ Fridericus de Truheudingen,
Gunzeliuus de Wolfterbutel, Conradus pincerna de Wintherstet, et alii
quamplures.

Signum domini nostri Friderici secundi, Dei gratia invictissimi Ro-
manorum imperatoris semper augusti, Jerusalem et Sicilie regia. (Mono-
qramma.)

Acta sunt hec anno dominice incarnationis MCC tricesimo sexto,
mense junii, none indictioniS‚ imperante domino nostro Frederico se-
cundo, Dei gratia Romanorum imperatore semper augusto, Jerusalem
et Sicilie rege, Romani imperii ejus anno septimo decimo, Jerusalem
undecimo, regni vero ejus Sicilie tricesimo septimo (4 )‚ feliciter. Amen.

Datum apud Werdam, anno, mense, indictione prescriptis.

(4) Ab hoc junio mense annus regni Siciliae tricesimus nonus jam initium sumpserat.

