912 rmnsslucl SECUNDI [Anu. 1236.

juste verentes ne utriusque perfidia fideles inficeret contactu. Eccle-
siarum tamen suarum proventibus, prout in episcopo supradicto statutum
extitit apud Fanum et per venerabilem magistrum domus Sancte Marie
Theutonicorum officialibus nostris injunctum, ipsos nullo modo volumus
defraudari. Reputare preterea non debetis absurdum si notarios publicos
episcopos facere nostra constitutio non permittit, cum a nobis tantum-
modo publica debeant officia postulari, in quem lege regia prodita Ro-
manus populus auctoritatis et justitie publice contulit potestatem. Judeos
autem , etsi tam in imperio quam in regno nobis communi Jure imme-
diate subjaceant, a nulia tamen ecclesia illos abstulimus que super eis
jus speciale pretenderet‚ quod communi juri nostro merito preferretur (a).
Super nepote vero regis Tunisi captivato conscientiam vestram satis
nostre serenitatis epistola premissa perdocuit (i); sed si vobis ad pre·
sens contrarium suadetur, videlicet quod preter predicti regis offensam
ultroneus, non seductus ad Apostolicam Sedem accederet recepturus
baptismatis sacramentum, inquiremus libenter denuo veritatem ac deinde
taliter procedemus quod in eo honori sancte Romane Ecclesie satisfa-
ciemus et nostro. Porro quod a comite Tolosauo qui nobis et fidelitatis
vinculo et affinitatis jure tenetur astrictu8‚ propterea quod sententiam
excommunicationis incurrerit, servitium debitum pro feudo quod ab im-
perio tenere dinoscitur minime requiramus, non injuste nobis cansam
admirationis adduxit quod per excommunicationem comitis supradicti
juri nostro prejudicium generetur, presertim cum nondum sit per nos
de sententia principum feudo privatus. Et sic emolumento feudi penes
ipsum comitem remanente , quare propter excommunicationem immuni-
tate debeat gaudere servitii non videmus, cum excommunicationis pena
nulli beneficium debeat immunitatis afferre. Denique quod per inquisi-

(α) In cod. Paris. preferuntur.
(4) Utrum haec epistola papales litteras quas supra, p. 872, edidimuS, tempore praecesserit,

an postea sub forma responsi scripta fuerit, non scimus dum eadem epistola nos usque adhuc
omnino latuerit.

