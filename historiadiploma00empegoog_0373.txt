lxnrcr. 10.] HISTORIA Dlphonmrlcfl. 915

objecte principio vel saltem participio non carere conscribit (l), justitie
norma non sequitur et justificata in suis operibus veritas detestatur. Cum
enim ad exemplum mediatoris Dei et hominum, qui ut pacem inter Deum
et hominem reformaret, non est formam suscipere dedignatus humanam,
scissuras scismatis ad integritatem reducere unitatis Sedes Apostolica te-
neatur, nostrum quo Deo et homini astringimur servitutis officium in
Lombardia pro sedanda imperii et Lombardorum discordia compulit des-
tinare legatum, qui et dissidentes ad imperiale mandatum reconciliatos
reduceret et inter populos discordantes pacis federa reformaret, nec illud
nostrum tam sanctum, tam salubre potuit impedire, sed potius debuit
adJ‘uvare propositum quod te in Lombardiam pro extirpanda heretica
pravitate, subsidio Terre Sancte et recuperatione jurium Ecclesie ac im-
perii necnon pro reformatione pacis proclamabas esse venturum. Nam si
te ad id imperii reformatio invitavit, nos causa imperii cujus deformatio
in dispendium Ecclesie Romane redundat, ecclesiarum utilitas que lon-
gum sub bellorum fluctibus dissidium patitur et animarum periculum pro
quibus possessori celi et terre ad ratiocinium obligamur, ad procuranda
bona concordie debuerunt fortius excitasse. Unde nihil de tuo jnre usur-
passe, de tuo nibil, licet contrarium asseras, occupasse officio credimur,
si nos de quorum consilio te ad id in principio, medio et fine procedere
sicut pluries promisisti decuerat, prompti nostrum summo creditori exol-
vere debitum invenimur. Quare premissa , more artificis cujus considera-'l
tioni se primitus offerunt que ultimo in operatione concurrunt, diligentius
attendenteS, illum ut per eum nostrum impleremus ministerium elegimus
in hac parte ministrum, qui et tibi et quibuscumque discordantibus mi-
nori posset haberi ratione suspectus, quo ejus mens terrenis desideriis
absoluta suis actibus fermenti minus ingereret odii vel amoris, qui se·
ipsum et sua relinquens in divini amoris altitudinem evolasset. Quis illius&
sinceritati rugam suspicionis objicere, quis illius puritatem nevo dupli-
citatis opposito poterit offuscare, quem suscepta professionis beate religio
(l) Hanc imperatoris epistolam frustra disquisivimus, neque nullam aliam ejus mentionem

invenimus. Si quis vero miretur quod in regestis papalibus, ut solebat, transcripta non fuerit,
omissionis causam ex acriori forsitan scribentis stylo suspicari poterit.

